# Definiţie{.titlu}

## Memoria este:{.emph}

*   procesul psihic cognitiv superior care asigură întipărirea, stocarea şi reactualizarea experienţei anterioare
*   procesul psihic cognitiv superior care constă în codificarea, stocarea şi reactualizarea informațiilor de la nivelul minții (informații = reprezentări)

*   La om, memoria are complexitate maximă faţă de alte specii;
*   Conţinutul memoriei: imagini, cuvinte, propoziţii, idei, trăiri, afecte, mişcări.

# Fazele procesului de memorare{.titlu}

1.  întipărirea (fixarea, encodarea) – informaţia (imagini, sunete, propoziţii) este tradusă într-un cod accesibil și inteligibil creierului, astfel încât să poată pătrunde în sistemul memoriei.
2.  stocarea (conservarea, păstrarea) – reţinerea (păstrarea) informaţiilor întipărite în memorie pentru o anumită perioadă de timp
3.  reactualizarea (recuperarea, reamintirea) – aducerea la suprafaţă a informaţiilor pentru a fi utilizate (în activităţile umane ulterioare) = recuperarea din memorie a informațiilor stocate

reactualizarea are două forme:  

*   recunoaşterea – care se realizează în prezenţa obiectului, fenomenului, situaţiei (sau cu ajutorul unei părți din informație)
*   - reproducerea – care se realizează în absenţa obiectului, fenomenului, situaţiei

# Caracteristicile memoriei:{.titlu}

*   proces selectiv – omul nu memorează tot ce vede sau aude;
*   – extragem din multitudinea de informații cu care intrăm în contact doar o parte, pe care o vom memora
*   selectivitatea depinde de fiecare dintre noi: de interese, experiență, motivație, stare afectivă, personalitate etc.
*   proces activ – informaţiile suferă modificări importante (totale sau parţiale), pe parcursul stocării. Acest fapt conduce la reactualizări eronate, adică informaţia extrasă este diferită de cea care a fost introdusă iniţial în memorie
*   acest lucru înseamnă că memoria este ***dinamică***{.emph}

*   proces inteligibil – informaţiile care au un înţeles pot fi stocate pe o perioadă mai lungă de timp, cu o acurateţe mai mare şi într-o cantitate mai mare

## A nu se confunda caracterul activ al memoriei cu uitarea!!{.emph}

# Formele memoriei (clasificare){.titlu}

## a) criteriu: durata păstrării informaţiei în memorie{.emph}

1.  ### **Memoria senzorială (registrul senzorial) – 0,5 secunde**{.emph}

    *   reţine exclusiv informaţiile provenite din mediul exterior, primite de organele senzoriale şi înregistrate prin intermediul senzaţiilor
    *   stocarea se face pentru foarte scurt timp, necesar luării deciziei de a păstra informaţia mai mult timp sau de a o şterge
    *   se împarte în funcţie de tipul de senzaţie: memorie auditivă, vizuală, tactilă
2.  ### **Memoria de scurtă durată (memorie de lucru sau operaţională)**{.emph}

    *   15-20 secunde (Manual Polirom)
    *   8-10 minute (Manual Aramis)
    *   stochează informaţii după sau înaintea prelucrării în cadrul altor procese psihice Ex: numere de telefon, rezultatul unui calcul, un cuvânt într-o limbă străină, culoarea ochilor cuiva
    *   are volum limitat 7 +- 2 elemente (cifre, litere, sunete, imagini)
3.  ### **Memoria de lungă durată**{.emph}

    *   durează ore, zile, luni, ani, o viaţă
    *   cuprinde totalitatea informaţiilor receptate care pot fi păstrate un timp nelimitat
    *   are capacitate (volum) foarte mare
    *   conţine: evenimente, cunoştinţe, deprinderi, chipuri, mirosuri, gusturi, sunete, acţiuni, întâmplări, concepte abstracte etc.
    *   nu este disponibilă permanent; activitatea ei depinde de accidente, stres etc.
    *   este organizată după criterii semantice (ale înţelesurilor) sau cronologice, episodice; putem, aşadar, vorbi despre două tipuri de memorare:

    *   semantică (după înţeles)
    *   episodică (cronologică, legată de derularea în timp a evenimentelor)

## b) criteriu: prezenţa sau absenţa intenţiei de memorare{.emph}

1.  ### **Memorare neintenţionată**{.emph}

    - informaţii reţinute fără să ne propunem acest lucru
2.  ### **Memorare intenţionată**{.emph}

    - informaţii reţinute pe baza efortului voluntar şi cu voia noastră

## c) criteriu: modalitatea de memorare{.emph}

1.  ### **Memorare mecanică**{.emph}

    - informaţii reţinute fără atribuirea unui sens
2.  ### **Memorare logică**{.emph}

    - informaţii reţinute cu atribuirea unui sens şi cu conectarea lor la informaţii mai vechi

# Factorii şi legile memorării{.titlu}

### Factori:{.emph}

*   natura materialului de memorat
*   organizarea materialului
*   volumul materialului
*   gradul de familiaritate
*   modul de prezentare a materialului
*   timpul de prezentare a materialului
*   situaţia de prezentare
*   locul ocupat de material în structura activităţilor subiectului
*   ambianţa în care se prezintă materialul
*   factori individuali (care ţin de subiect):

*   calitatea memoriei
*   motivaţia
*   starea de oboseală
*   starea de sănătate etc.

### Legi:{.emph}

*   materialul pe care acţionez activ este reţinut mai bine decât dacă materialul este pasiv
*   materialul care constituie scopul memorării este reţinut mai bine decât cele care constituie condiţiile memorării
*   materialul apropiat de experienţa subiectului este reţinut mai uşor
*   materialul care corespunde intereselor individului este reţinut mai uşor
*   materialele agreabile sunt reţinute mai uşor decât cele dezagreabile, iar cele dezagreabile sunt reţinute mai uşor decât cele indiferente

# Calităţile memoriei{.titlu}

*   volumul memoriei
*   elasticitatea, supleţea sau mobilitatea memoriei
*   rapiditatea întipăririi
*   promptitudinea reactualizării
*   trăinicia păstrării informaţiei
*   exactitatea sau fidelitatea reactualizării (vezi caracterul activ al memoriei)