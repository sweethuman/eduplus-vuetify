# **Imaginatia** {.text-xs-center}
_**Imaginatia**_ este procesul psihic care constă în obţinerea unor !!imagini!! sau produse noi în plan cognitiv, afectiv sau !!motor!! (motric).

Nu este sigur daca imaginatia este specifica doar oamenilor sau si animalelor. Imaginatia este in stransa legatura cu celelalte !!procese\ psihice!!.

Imaginatia are mai multe forme de manifestare: **_Formele !!voluntare!!_** sunt _imaginaţia reproductivă_ (!!imaginile\ memoriei!!), _imaginaţia creatoare_ si _visul de perspectiva_. **_Formele involuntare_** sunt _imaginile hipnagogice şi hipnopompice_, _reveria_ (visul cu ochii deschişi) si _visul_ (din timpul somnului).

_**Imaginatia reproductiva**_ reprezintă activarea unor reprezentări din memorie pe baza lecturii sau a unei povestiri si presupune exclusiv alăturarea reprezentărilor şi nu !!transformarea!! lor.

**_Imaginatia creatoare_** reprezintă crearea unor produse noi prin aplicarea _procedeeelor imaginaţiei_ asupra reprezentărilor din memorie.

**_Visul de perspectiva_** reprezintă proiectarea drumului propriu în viaţă şi a unui plan de dezvoltare personală şi profesională, ţinând cont de condiţiile proprii (psihice şi fizice) şi de contextul în care subiectul trăieşte (stare financiară, socială, de sănătate etc.). In general, acesta este realist si !!realizabil!!.

**_Imaginile hipnagogice şi hipnopompice_** reprezintă linii, puncte, pete, figuri geometrice, colorate, luminoase şi/sau scânteietoare, uneori în mişcare, mai rar peisaje sau chipuri, care apar la trecerea dintre starea de veghe şi cea de somn (imaginea !!hipnagogică!! = care aduce somnul) şi la trecerea dintre starea de somn la starea de veghe (imaginea hipnopompică = ceea ce mă extrage din somn)

**_Reveria_**, sau visul cu ochii deschisi, este un produs al imaginaţiei care ia forma unui scenariu, bazat pe dorinţe ale persoanei si apare în momente de oboseală, plictiseală sau maximă concentrare, atunci când „ne zboară gândul”. Spre deosebire de visul de perspectivă, reveria nu ţine cont de realitate, practic, putem visa cu ochii deschişi orice. Uneori putem introduce conştient elemente în scenariul visului cu ochii deschişi. !!Reveria!! are atat efecte pozitive, pe termen scurt, daca dureaza putin, cat si efecte negative, daca se prelungeste excesiv de mult.

**_Visul_** este un scenariu !!ireal!!, !!afectiv!! şi !!simbolic!! ce apare în ultima fază a ciclului somnului, numită fază de somn paradoxal sau fază R.E.M. (Rapid Eye Movement), caracterizată de mişcări rapide ale globilor oculari. Acesta are legătură cu trăirile din viaţa de zi cu zi si permite descărcarea emoţiilor neexprimate conştient.




